---
title: Визначення відкритості
layout: page
---

Версія 2.0

Це визначення відкритості дає точне значення слова "відкрите"
стосовно до знань, сприяючи стійким громадам, в яких кожен може взяти участь, і де можливість взаємодії досягає максимуму.

**Резюме:** *Знання є відкритим, якщо будь-хто має до нього вільний доступ, може вільно використовувати, змінювати та ділитися ним - у крайньому випадку, підлягає заходам, що зберігають походження і відкритість.*

Це визначення відповідає значенню терміна "відкрите" стосовно програмного забезпечення ([Open Source Definition](http://www.opensource.org/docs/osd)) і є синонімом слова "вільно" у сенсі "свобода", як і у [визначенні вільних творів культури (Definition of Free Cultural Works)](http://freedomdefined.org). Визначення відкритості було започатковане з Open Source Definition, яке, у свою чергу, є похідним від [Debian Free Software Guidelines](http://www.debian.org/social_contract).

Термін **робота** буде використовуватися для позначення предмета або частини переданого знання.

Термін **ліцензії** відноситься до юридичних умов, за яких робота є
доступною. Там, де ліцензія не була запропонована, вона повинна бути витлумачена
як така, що відноситься до правових умови за замовченням, що регулюють використання твору (наприклад, авторське право або у суспільному надбанні).

## 1. Відкрита робота

Відкрита **робота** повинна відповідати таким вимогам їх поширення:

### 1.1 Відкрита ліцензія

**Робота** *повинна* бути доступною під відкритою **ліцензією** (як визначено в розділі 2).
Будь-які додаткові умови, які супроводжують роботу (наприклад, з точки зору використання або патентів, що належать правовласнику) *не повинні* суперечити умовам ліцензії.

### 1.2 Доступ

**Робота** повинна бути доступна за платню, що не перевищує затрати на її відтворення, та переважно завантажується через Інтернет без необхідності реєстрації.
Будь-яка додаткова інформація, необхідна для дотримання умов ліцензування (наприклад, вказування імен
авторів для забезпечення відповідності до вимог атрибуції), *повинна* супроводжувати роботу.

### 1.3 Відкритий формат

**Робота** *повинна* бути надана в зручному форматі, такому
що не потребує спеціального ліцензійного програмного забезпечення.
Зокрема, дані повинні бути в машиночитаній формі, доступні одним файлом, і у відкритому форматі (тобто формат, до якого у вільному доступі опублікована специфікація, яка не встановлює жодних обмежень, грошових або інших,
його використання) або, принаймні, можуть бути оброблені, щонайменше, одним програмним забезпеченням з відкритим кодом.

## 2. Відкрита ліцензія

**Ліцензія** є відкритою, якщо вона задовольняє таким умовам:

### 2.1 Необхідні дозволи

**Ліцензія** *повинна* безповоротно дозволяти таке:

#### 2.1.1 Використання

**Ліцензія** *повинна* дозволяти безкоштовно користуватися ліцензованою роботою.

#### 2.1.2 Поширення

**Ліцензія** *повинна* дозволяти поширення ліцензованої роботи,
у тому числі продаж, або як є, або як частини колекції, опрацьованої з різних джерел.

#### 2.1.3 Модифікація

**Ліцензія** *повинна* дозволяти створювати похідні роботи,
опрацьовувати і дозволяти поширення таких похідних робіт під умовами тієї самої ліцензії.

#### 2.1.4 Розділення

**Ліцензія** *повинна* дозволяти 
вільно використовувати будь-яку частину роботи, поширювати або змінювати окремо від будь-якої іншої частини
роботи або з будь-якою колекцією робіт, в яких вона була спочатку
поширена. Всі учасники, які отримують будь-яку частину
роботи в умовах первісної ліцензії повинні мати ті ж права
як ті, що надаються в поєднанні з оригінальною роботі.

#### 2.1.5 Компіляція

**Ліцензія** *повинна* дозволяти ліцензованій роботі бути поширеною разом з іншими роботами без накладення обмежень.

#### 2.1.6 Недопущення дискримінації

**Ліцензія** *не повинна* дискримінувати будь-яку особу або групу.

#### 2.1.7 Поширення

Права, пов'язані з роботою *повинні* відноситься до всіх, на кого вона поширюється
без необхідності згоди на будь-які додаткові юридичні умови.

#### 2.1.8 Застосування для будь-яких цілей

**Ліцензія** *повинна* дозволяти використовувати, поширювати, змінювати та
компілювати для будь-яких цілей. Ліцензія *не повинна* обмежувати будь-кого
у використанні роботі у певній галузі діяльності.

#### 2.1.9 Без оплати

**Ліцензія** *не повинна* зобов'язувати до організаційного внеску, роялті, або іншої
компенсації або грошової винагороди як частини її умов.

### 2.2 Прийнятні умови

**Ліцензія** не повинна обмежувати дозволи,
викладені в розділі 2.1, за винятком наступних допустимих умов:

#### 2.2.1 Атрибуція

**Ліцензія** *може* вимагати поширення роботи на умовах вказання атрибуції
вкладників, власників прав, спонсорів і творців до тих пір, поки
будь-які такі умови не є обтяжливими.

#### 2.2.2 Цілісність

**Ліцензія** *може* вимагати, щоб змінені версії ліцензованої роботи
мали інше ім'я або номер версії оригінального твору або
іншим чином вказували, які зміни були внесені.

#### 2.2.3 Share-Alike

**Ліцензія** *може* вимагати, щоб копії або похідні від ліцензованої роботи залишалися під дією оригінальної або схожої ліцензії.

#### 2.2.4 Повідомлення

**Ліцензія** *може* вимагати збереження повідомлення про авторські права та ідентифікації ліцензії.

#### 2.2.5 Джерело

**Ліцензія** *може* вимагати, щоб похідні роботи були доступні у вигляді, що є зручнішим для подальшої модифікації.

#### 2.2.6 Заборона технічних обмежень

**Ліцензія** *може* заборонити поширення роботи у спосіб, за яким технічні заходи передбачають обмеження на здійснення інших наданих прав.

#### 2.2.7 Ненапад

**Ліцензія** *може* вимагати, щоб ті, хто міняють надавали громадськості додаткові дозволи (наприклад, ліцензії на патенти), які потрібні для здійснення прав, дозволених ліцензією. Ліцензія може також створювати умову дозволу на ненапад на ліцензіатів по відношенню до здійснення будь-якого дозволеного права (знову ж, наприклад, патентного спору).
