---
author: ddie
comments: false
date: 2010-01-10 16:31:42+00:00
layout: page
slug: suomi
title: Avointen tietovarantojen määritelmä
wordpress_id: 223
---

Version: 1.1

## Terminologia

Tietovarannoilla tarkoitetaan:

  1. Sisätöä, kuten musiikkia, elokuvia, kirjoja
  2. Dataa olkoon se tieteellistä, historiallista, maantieteellistä tai muuta
  3. Julkishallinnon tuottamaa tai muuta hallinnollista informaatiota

Tietokoneohjelmistot on merkittävyydestään huolimatta jätetty tämän
määritelmän ulkopuolelle, koska niitä on kattavasti käsitelty aiemmissa
avoimuuden määritelmissä.

Termiä **aineisto** käytetään kuvaaman käsitellyn tietovarannon yksikköä.

Myös termiä **kokoelma** voidaan käyttää tarkoittamaan aineistojen
kokoelmaa. Tietenkin kokoelma itsessään voidaan käsittää aineistoksi.

Termillä **lisenssi** viitataan lailliseen lisensiin, jolla aineisto on
julkaistu. Jos erillistä lisensiä ei ole määritelty tulkitaan tämän
viittaavaan vallitsevaan lainsäädäntöön, minkä mukaisesti aineisto on
julkaistu.

## Määritelmä

Aineisto on avoin, jos sen jakelutapa täyttää seuraavat ehdot:

### 1. Saavutettavuus

Aineiston pitää olla kokonaisuudessaan saatavilla enintään
irtiottokustannuksilla, mieluiten maksutta ladattavissa Internetin
kautta. aineiston pitää myös olla saatavilla käyttökelpoisessa ja
muokattavassa muodossa.

*Kommentti: Tämä voidaan tiivistä 'sosiaaliseen' avoimuuteen - paitsi,
että aineiston saaminen on luvallista, niin sen saanti on myös
käytännössä mahdollista. 'Kokonaisuudessaan' estää saavutettavuuden
rajoittamiseen epäsuorasti, esimerkiksi tarjoamalla pääsy vain osaan
tietokannasta kerrallaan.*

### 2. Uudelleenjakelu

Lisenssi ei saa rajoittaa ketään myymästä tai antamasta aineistoa
yksinään tai osana kokoelmaa, joka sisältää aineistoja useista eri
lähteistä. Lisenssin mukaisesti ei saada vaatia rojalteja tai muita
myyntiin tai jakeluun kohdistuvia maksuja.

### 3. Uudelleenkäyttö

Lisenssin on sallittava muokkaus ja muokattujen aineistojen jakelu
alkuperäisen aineiston ehdoilla. Lisenssi voi sisältää vaatimuksia
integriteetistä ja viittaamisesta alkuperäiseen aineistoon: katso alla
periaate 5 (Viittaaminen) ja periaate 6 (Integriteetti).

*Kommentti: Tämä klausuuli ei estä "viraalisia' tai share-alike
lisenssejä, jotka vaativat uudelleenjakamaan muokatut aineistot samalla
lisenssillä, kuin alkuperäinen aineisto.*

### 4. Vapaa teknisistä rajoitteista

Aineisto pitää tarjota sellaisessa muodossa, ettei yllämainittujen
kohtien mukaiselle toiminnalle ole teknisiä esteitä. Tämä voidaan
saavuttaa tarjoamalla aineisto avoimessa formaatissa, kuten sellaisessa,
jonka spesifikaatio on julkisesti ja vapaasti saatavilla ja joka ei
aseta rahallisia tai muita rajoitteita formaatin käytölle.

### 5. Viittaaminen

Lisenssi voi vaatia uudelleenjakelun ja uudelleenkäytön ehtona, että
aineiston tekijöt mainitaan. Jos tällainen ehto asetetaan se ei saa olla
??. Esimekiksi jos viittaamista vaaditaan, pitää aineiston yhteydessä
toimittaa lista niistä ketkä pitää mainita aineiston tekijöinä.

### 6. Integriteetti

Lisenssi voi vaatia muokatun aineiston jakelun ehtona, että uusi
aineisto nimetään eroavasti tai uudella versionumerolla alkuperäiseen
aineistoon verrattuna.

### 7. Ei henkilöiden tai ryhmien diskriminaatiota

Lisenssi ei saa asetaa henkilöitä tai ryhmiä eriarvoiseen asemaan.

*Kommentti: Jotta prosessissa saavutettaisiin maksimaalinen hyöty pitää
mahdollisimman monipuolisen joukon ihmisiä ja ryhmiä olla yhtälailla
oikeutettuja kontribuoimaan avoimeen tietovarantoon. Tämän johdosta
kielletään avoimen tietovarantojen lisenssejä lukitsemasta ketään
prosessin ulkopuolelle.*

### 8. Ei diskriminaatiota käyttökohteiden suhteen

Lisenssi ei saa rajoittaa ketään käyttämästä aineistoa jollakin
määrätyllä käyttöalueella. Esimerkiksi, se ei saa estää aineiston
kaupallista käyttöä tai käyttöä sotilastarkoituksiin.

*Kommentti: Tämän klausuulin pääasiallinen tarkoitus on kieltää
lisenssiansojen tekeminen, jotka estävät materiaalin kaupallisen käytön.
Haluamme kaupallisten käyttäjien liittyvän yhteisöön, eikä tuntea
olevansa ulkopuolisia.*

### 9. Lisenssin jakelu

Aineistoon liittyvien oikeuksien tulee koskea kaikkia, joille aineisto
on jaeltu ilman tarvetta erillisten lisenssien käyttöön.

*Kommentti: Tämän klausuulin tarkoitus on kieltää aineiston sulkeminen
epäsuorilla keinoilla, kuten salassapitosopimuksia vaatimalla.

### 10. Lisenssi ei saa olla kokoelmakohtainen

Aineistoon liittyvät oikeudet eivät saa olla riippuvaisia tiettyyn
kokoelmaan kuulumisesta. Jos aineisto irroitetaan tästä kokoelmasta ja
käytetään tai jaellaan aineiston lisenssin mukaisesti niin kaikilla
osapuolilla, joille se on uudelleenjaeltu tulee olla samat oikeudet,
jotka oli myönnetty alkuperäisen kokoelman yhteydessä.*

#### 11. Lisenssi ei saa rajoittaa muiden aineistojen jakelua

Lisenssi ei saa asettaa rajoituksia muihin aineistoihin, joita jaellaan
yhdessä lisensoidun aineiston kanssa. Esimerkiksi lisenssi ei saa
vaatia, että kaikki muut sen yhteydessä jaettavat aineistot olisivat
avoimia.

*Kommentti: Avointen tietovarantojen jakelijoilla tulee olla oikeus tehdä
omia valintojaan. Huomaa, että 'share-alike' lisenssit ovat
yhteensopivia, sillä niitä voi käyttää vain, jos kokonaisuus muodostaa
yhden aineiston.*

*Translated by Antti Poikola*
